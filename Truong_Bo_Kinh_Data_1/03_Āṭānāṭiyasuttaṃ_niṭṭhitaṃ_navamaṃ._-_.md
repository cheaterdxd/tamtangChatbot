Source: https://tipitaka.com.vn/category/tipi%e1%b9%adaka/tipi%e1%b9%adaka-mula/suttapitaka-tang-kinh/dighanikaya-kinh-truong-bo/page/3/

# 9. Āṭānāṭiyasuttaṃ - 32. Kinh A-sá-nang-chi

[Paṭhamabhāṇavāro]
[]

[275. Evaṃ me sutaṃ – ekaṃ samayaṃ bhagavā rājagahe viharati gijjhakūṭe pabbate. Atha kho cattāro mahārājā [mahārājāno (ka.)] mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ pabbataṃ obhāsetvā [gijjhakūṭaṃ obhāsetvā (sī. syā. pī.)] yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Tepi kho yakkhā appekacce bhagavantaṃ abhivādetvā ekamantaṃ nisīdiṃsu, appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu, appekacce yena bhagavā tenañjaliṃ paṇāmetvā ekamantaṃ nisīdiṃsu, appekacce nāmagottaṃ sāvetvā ekamantaṃ nisīdiṃsu, appekacce tuṇhībhūtā ekamantaṃ nisīdiṃsu.]
[Tôi nghe như vầy 1. Một thời Thế Tôn ở tại Ràjagaha (Vương Xá), núi Gijjhakùta (Linh Thứu). Bốn Thiên vương sau khi sắp đặt trấn giữ bốn phương với đại quân Yakkha (Dạ-xoa), đại quân Gandhabba (Càn-thát-bà), đại quân Kumbhanda (Cưu-bàn-trà) và đại quân Nàga (Na-già), án ngữ bốn phương, bảo trì bốn phương, trong đêm tối thâm sâu, với hào quang tuyệt diệu chói sáng toàn thể núi Linh Thứu, đến tại chỗ Thế Tôn, sau khi đến, đảnh lễ Ngài và ngồi xuống một bên. Các vị Dạ-xoa, có vị đảnh lễ Thế Tôn rồi ngồi xuống một bên; có vị nói lên những lời chúc tụng, hỏi thăm, rồi ngồi xuống một bên; có vị nói lên tên họ rồi ngồi xuống một bên; có vị im lặng, rồi ngồi xuống một bên.]

[276. Ekamantaṃ nisinno kho vessavaṇo mahārājā bhagavantaṃ etadavoca – ‘‘santi hi, bhante, uḷārā yakkhā bhagavato appasannā. Santi hi, bhante, uḷārā yakkhā bhagavato pasannā. Santi hi , bhante, majjhimā yakkhā bhagavato appasannā. Santi hi, bhante, majjhimā yakkhā bhagavato pasannā. Santi hi, bhante, nīcā yakkhā bhagavato appasannā. Santi hi, bhante, nīcā yakkhā bhagavato pasannā. Yebhuyyena kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti, adinnādānā veramaṇiyā dhammaṃ deseti, kāmesumicchācārā veramaṇiyā dhammaṃ deseti, musāvādā veramaṇiyā dhammaṃ deseti, surāmerayamajjappamādaṭṭhānā veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā, appaṭiviratā adinnādānā, appaṭiviratā kāmesumicchācārā, appaṭiviratā musāvādā, appaṭiviratā surāmerayamajjappamādaṭṭhānā . Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni senāsanāni paṭisevanti appasaddāni appanigghosāni vijanavātāni manussarāhasseyyakāni [manussarāhaseyyakāni (sī. syā. pī.)] paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā. Tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’’ti. Adhivāsesi bhagavā tuṇhībhāvena.]
[2. Sau khi ngồi xuống một bên, đại vương Vessavana (Tỳ-sa-môn) bạch Thế Tôn: – Bạch Thế Tôn, có những thượng phẩm Dạ-xoa không tin tưởng Thế Tôn; bạch Thế Tôn có những thượng phẩm Dạ-xoa tin tưởng Thế Tôn, Bạch Thế Tôn, có những trung phẩm Dạ-xoa không tin tưởng Thế Tôn; bạch Thế Tôn, có những trung phẩm Dạ-xoa tin tưởng Thế Tôn. Bạch Thế Tôn, có những hạ phẩm Dạ-xoa không tin tưởng Thế Tôn, có những hạ phẩm Dạ-xoa tin tưởng Thế Tôn. Bạch Thế Tôn, nhưng phần lớn các Dạ-xoa không tin tưởng Thế Tôn. Vì sao vậy? Bạch Thế Tôn. Thế Tôn thuyết pháp để từ bỏ sát sanh, thuyết pháp để từ bỏ trộm cắp, thuyết pháp để từ bỏ tà dâm, thuyết pháp để từ bỏ nói láo, thuyết pháp để từ bỏ không uống các loại rượu. Bạch Thế Tôn, tuy vậy phần lớn các Dạ-xoa đều không từ bỏ sát sanh, không từ bỏ trộm cắp, không từ bỏ tà dâm, không từ bỏ nói láo, không từ bỏ uống các loại rượu. Đối với họ, Pháp ấy không được ưa thích, không được đón mừng. Bạch Thế Tôn, có những đệ tử của Thế Tôn, sống trong chốn thâm sâu cùng cốc, ít tiếng, ít động, có gió mát từ ngoài đồng thổi, che dấu không cho người thấy, thích hợp tịnh tu. Tại chỗ ấy, có những thượng phẩm Dạ-xoa không tin tưởng lời dạy Thế Tôn. Bạch Thế Tôn, hãy học chú Atànàtiyarakkha (A-sá-nang-chi Hộ Kinh) để họ được lòng tin, để các vị Tỷ-kheo, Tỷ-kheo-ni, Nam cư sĩ, Nữ cư sĩ có thể sống an lạc, được che chở, được hộ trì không bị tại họa. Thế Tôn im lặng chấp thuận.]

[Atha kho vessavaṇo mahārājā bhagavato adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi –]
[3. Rồi đại vương Vessavana, biết được Thế Tôn đã chấp thuận, trong giờ phút ấy, đọc lên bài Atànàtiya Hộ Kinh:]

[277. ‘‘Vipassissa ca [ime cakārā porāṇapotthakesu natthi] namatthu, cakkhumantassa sirīmato.]
[Đảnh lễ Vipassi (Tỳ-bà-thi), Sáng suốt và huy hoàng!]

[Sikhissapi ca [ime cakārā porāṇapotthakesu natthi] namatthu, sabbabhūtānukampino.]
[Đảnh lễ đấng Sikhi (Thi-khí), Có lòng thương muôn loài!]

[‘‘Vessabhussa ca [ime cakārā porāṇapotthakesu natthi] namatthu, nhātakassa tapassino;]
[Đảnh lễ Vessabha (Tỳ-xá-bà), Thanh tịnh, tu khổ hạnh!]

[Namatthu kakusandhassa, mārasenāpamaddino.]
[Đảnh lễ Kakusandha (Câu-lâu-tôn), Vị nhiếp phục ma quân!]

[‘‘Koṇāgamanassa namatthu, brāhmaṇassa vusīmato;]
[Đảnh lễ Konàgamana, (Câu-na-hàm), Bà-la-môn viên mãn!]

[Kassapassa ca [ime cakārā porāṇapotthakesu natthi] namatthu, vippamuttassa sabbadhi.]
[Đảnh lễ kassapa (Ca-diếp), Vị giải thoát muôn mặt!]

[‘‘Aṅgīrasassa namatthu, sakyaputtassa sirīmato;]
[Đảnh lễ Angirasa, Vị Thích tử huy hoàng,]

[Yo imaṃ dhammaṃ desesi [dhammamadesesi (sī. syā. pī.), dhammaṃ deseti (?)], sabbadukkhāpanūdanaṃ.]
[Đã thuyết chân diệu pháp, Diệt trừ mọi khổ đau!]

[‘‘Ye cāpi nibbutā loke, yathābhūtaṃ vipassisuṃ;]
[Ai yểm ly thế giới, Nhìn đời đúng như chân,]

[Te janā apisuṇātha [apisuṇā (sī. syā. pī.)], mahantā vītasāradā.]
[Vị ấy không hai lưỡi, Bậc vĩ đại thanh thoát.]

[‘‘Hitaṃ devamanussānaṃ, yaṃ namassanti gotamaṃ;]
[Cùng đảnh lễ Gotama, Lo an lạc Nhơn Thiên]

[Vijjācaraṇasampannaṃ, mahantaṃ vītasāradaṃ.]
[Trì giới đức viên mãn! Bậc vĩ đại thanh thoát!]

[278. ‘‘Yato uggacchati sūriyo [suriyo (sī. syā. pī.)], ādicco maṇḍalī mahā.]
[4. Mặt trời sáng mọc lên, Vầng thái dương tròn lớn,]

[Yassa cuggacchamānassa, saṃvarīpi nirujjhati;]
[Khi mặt trời mọc lên, Đêm tối liền biến mất.]

[Yassa cuggate sūriye, ‘divaso’ti pavuccati.]
[Khi mặt trời mọc lên, Liền được gọi là ngày.]

[‘‘Rahadopi tattha gambhīro, samuddo saritodako;]
[Biển cả hải triều động, Như hồ nước thâm sâu.]

[Evaṃ taṃ tattha jānanti, ‘samuddo saritodako’.]
[Ở đấy mọi người biết, Chính biển cả hải triều,]

[‘‘Ito ‘sā purimā disā’, iti naṃ ācikkhatī jano;]
[Dân chúng gọi phương ấy Là phương Purimà, (phương đông).]

[Yaṃ disaṃ abhipāleti, mahārājā yasassi so.]
[Vị trí vì phương ấy, Bậc đại vương danh xưng,]

[‘‘Gandhabbānaṃ adhipati [ādhipati (sī. syā. pī.) evamuparipi], ‘dhataraṭṭho’ti nāmaso;]
[Chư loài Càn-thát-bà, Danh gọi Dhatarattha (Trì Quốc Thiên vương).]

[Ramatī naccagītehi, gandhabbehi purakkhato.]
[Càn-thát-bà hầu quanh, Hưởng múa hát của họ.]

[‘‘Puttāpi tassa bahavo, ekanāmāti me sutaṃ;]
[Vua này có nhiều con, Ta nghe chỉ một tên,]

[Asīti dasa eko ca, indanāmā mahabbalā.]
[Tám mươi và mười một, Đại lực, danh Inda.]

[Te cāpi buddhaṃ disvāna, buddhaṃ ādiccabandhunaṃ;]
[Họ chiêm ngưỡng Thế Tôn, Thuộc giòng họ mặt trời.]

[Dūratova namassanti, mahantaṃ vītasāradaṃ.]
[Từ xa, họ lễ Phật, Bậc vĩ đại thanh thoát.]

# ‘‘Namo te purisājañña, namo te purisuttama; - “Đảnh lễ bậc Siêu Nhân! Đảnh lễ bậc Thượng nhân!

[Kusalena samekkhasi, amanussāpi taṃ vandanti;]
[Thiện tâm nhìn chúng con, Phi nhơn cũng lễ Ngài”.]

[Sutaṃ netaṃ abhiṇhaso, tasmā evaṃ vademase.]
[Đã nhiều lần, nghe hỏi, Nên đảnh lễ như vậy,]

[‘‘‘Jinaṃ vandatha gotamaṃ, jinaṃ vandāma gotamaṃ;]
[“Quý vị xin đảnh lễ, Gotama chiến thắng! Chúng con xin đảnh lễ, Gotama chiến thắng!]

[Vijjācaraṇasampannaṃ, buddhaṃ vandāma gotamaṃ’.]
[Đảnh lễ Gotama, Bậc trí đức viên mãn”.]

[279. ‘‘Yena petā pavuccanti, pisuṇā piṭṭhimaṃsikā.]
[5. Họ được gọi Peta, Nói hai lưỡi, sau lưng,]

[Pāṇātipātino luddā [luddhā (pī. ka.)], corā nekatikā janā.]
[Sát sanh và tham đắm, Đạo tặc và man trá,]

[‘‘Ito ‘sā dakkhiṇā disā’, iti naṃ ācikkhatī jano;]
[Dân chúng gọi phương ấy, Là phương Dakkhinà (phương Nam).]

[Yaṃ disaṃ abhipāleti, mahārājā yasassi so.]
[Vị trị vì phương ấy, Bậc đại vương, danh xưng,]

[‘‘Kumbhaṇḍānaṃ adhipati, ‘virūḷho’ iti nāmaso;]
[Chủ loài Kumbhanda (Cưu-bàn-trà) Danh gọi Virùlhaka (Tỳ-lâu-lặc).]

[Ramatī naccagītehi, kumbhaṇḍehi purakkhato.]
[Kumbhanda hầu quanh, Hưởng múa hát của họ.]

[‘‘Puttāpi tassa bahavo, ekanāmāti me sutaṃ;]
[Vua này có nhiều con, Ta nghe chỉ một tên,]

[Asīti dasa eko ca, indanāmā mahabbalā.]
[Tám mươi và mười một, Đại lực, danh Inda.]

[Te cāpi buddhaṃ disvāna, buddhaṃ ādiccabandhunaṃ;]
[Họ chiêm ngưỡng Thế Tôn, Thuộc giòng họ mặt trời.]

[Dūratova namassanti, mahantaṃ vītasāradaṃ.]
[Từ xa, họ lễ Phật, Bậc vĩ đại thanh thoát.]

# ‘‘Namo te purisājañña, namo te purisuttama; - “Đảnh lễ bậc Siêu Nhân! Đảnh lễ bậc Thượng nhân!

[Kusalena samekkhasi, amanussāpi taṃ vandanti;]
[Thiện tâm nhìn chúng con, Phi nhơn cũng lễ Ngài”.]

[Sutaṃ netaṃ abhiṇhaso, tasmā evaṃ vademase.]
[Đã nhiều lần, nghe hỏi, Nên đảnh lễ như vậy,]

[‘‘‘Jinaṃ vandatha gotamaṃ, jinaṃ vandāma gotamaṃ;]
[“Quý vị xin đảnh lễ, Gotama chiến thắng! Chúng con xin đảnh lễ, Gotama chiến thắng!]

[Vijjācaraṇasampannaṃ, buddhaṃ vandāma gotamaṃ’.]
[Đảnh lễ Gotama, Bậc trí đức viên mãn”.]

[280. ‘‘Yattha coggacchati sūriyo, ādicco maṇḍalī mahā.]
[6. Mặt trời sáng lặng xuống, Vầng thái dương trong lớn.]

[Yassa coggacchamānassa, divasopi nirujjhati;]
[Khi mặt trời lặn xuống. Ban ngày liền biến mất.]

[Yassa coggate sūriye, ‘saṃvarī’ti pavuccati.]
[Khi mặt trời lặn xuống, Liền được gọi là đêm.]

[‘‘Rahadopi tattha gambhīro, samuddo saritodako;]
[Biển cả hải triều động, Như hồ nước thâm sâu,]

[Evaṃ taṃ tattha jānanti, ‘samuddo saritodako’.]
[Ở đây mọi người biết, Chính biển cả hải triều,]

[‘‘Ito ‘sā pacchimā disā’, iti naṃ ācikkhatī jano;]
[Dân chúng gọi phương ấy, Là phương Pacchimà (phương Tây).]

[Yaṃ disaṃ abhipāleti, mahārājā yasassi so.]
[Vị trị vì phương ấy, Bậc đại vương, danh xưng.]

[‘‘Nāgānañca adhipati, ‘virūpakkho’ti nāmaso;]
[Chủ các loài Nàgà, Danh Virùpakkha (Tỳ-lâu-bác-xoa).]

[Ramatī naccagītehi, nāgeheva purakkhato.]
[Loài Nàgà hầu quanh, Hưởng múa hát của họ.]

[‘‘Puttāpi tassa bahavo, ekanāmāti me sutaṃ;]
[Vua này có nhiều con, Ta nghe chỉ một tên,]

[Asīti dasa eko ca, indanāmā mahabbalā.]
[Tám mươi và mười một, Đại lực, danh Inda.]

[Te cāpi buddhaṃ disvāna, buddhaṃ ādiccabandhunaṃ;]
[Họ chiêm ngưỡng Thế Tôn, Thuộc giòng họ mặt trời.]

[Dūratova namassanti, mahantaṃ vītasāradaṃ.]
[Từ xa, họ lễ Phật, Bậc vĩ đại thanh thoát.]

# ‘‘Namo te purisājañña, namo te purisuttama; - “Đảnh lễ bậc Siêu Nhân! Đảnh lễ bậc Thượng nhân!

[Kusalena samekkhasi, amanussāpi taṃ vandanti;]
[Thiện tâm nhìn chúng con, Phi nhơn cũng lễ Ngài”.]

[Sutaṃ netaṃ abhiṇhaso, tasmā evaṃ vademase.]
[Đã nhiều lần, nghe hỏi, Nên đảnh lễ như vậy,]

[‘‘‘Jinaṃ vandatha gotamaṃ, jinaṃ vandāma gotamaṃ;]
[“Quý vị xin đảnh lễ, Gotama chiến thắng! Chúng con xin đảnh lễ, Gotama chiến thắng!]

[Vijjācaraṇasampannaṃ, buddhaṃ vandāma gotamaṃ’.]
[Đảnh lễ Gotama, Bậc trí đức viên mãn”.]

[281. ‘‘Yena uttarakuruvho [uttarakurū rammā (sī. syā. pī.)], mahāneru sudassano.]
[7. Bắc Lô Châu (Uttarakurù) an lạc Đại Neru (Tu-di) đẹp đẽ.]

[Manussā tattha jāyanti, amamā apariggahā.]
[Tại đấy, mọi người sống Không sở hữu, chấp trước.]

[‘‘Na te bījaṃ pavapanti, napi nīyanti naṅgalā;]
[Họ không gieo hột giống, Không cần phải kéo cày.]

[Akaṭṭhapākimaṃ sāliṃ, paribhuñjanti mānusā.]
[Loài người được thọ hưởng Lúa chín khỏi nhọc công.]

[‘‘Akaṇaṃ athusaṃ suddhaṃ, sugandhaṃ taṇḍulapphalaṃ;]
[Loại gạo không cám trấu, Thanh tịnh có hương thơm,]

[Tuṇḍikīre pacitvāna, tato bhuñjanti bhojanaṃ.]
[Được nấu chín trên đá, Và họ ăn gạo ấy.]

[‘‘Gāviṃ ekakhuraṃ katvā, anuyanti disodisaṃ;]
[Chỉ cỡi loài bò cái, Đi phương này phương khác.]

[Pasuṃ ekakhuraṃ katvā, anuyanti disodisaṃ.]
[Chỉ dùng các loài thú Đi phương này phương khác.]

[‘‘Itthiṃ vā vāhanaṃ [itthī-vāhanaṃ (sī. pī.), itthīṃ vāhanaṃ (syā.)] katvā, anuyanti disodisaṃ;]
[Dùng xe đàn bà kéo, Đi phương này phương khác.]

[Purisaṃ vāhanaṃ katvā, anuyanti disodisaṃ.]
[Dùng xe đàn ông kéo, Đi phương này phương khác.]

[‘‘Kumāriṃ vāhanaṃ katvā, anuyanti disodisaṃ;]
[Dùng xe con gái kéo, Đi phương này phương khác.]

[Kumāraṃ vāhanaṃ katvā, anuyanti disodisaṃ.]
[Dùng xe con trai kéo, Đi phương này phương khác.]

[‘‘Te yāne abhiruhitvā,]
[Họ lên trên các xe, Đi khắp mọi phương hướng,]

[Sabbā disā anupariyāyanti [anupariyanti (syā.)];]
[Để phục vụ vua mình. Họ cỡi xe voi kéo,]

[Pacārā tassa rājino.]
[Xe ngựa, xe chư Thiên, Đối với vua danh xưng,]

[‘‘Hatthiyānaṃ assayānaṃ, dibbaṃ yānaṃ upaṭṭhitaṃ;]
[Có lâu đài, có kiệu, Nhiều thành phố của vua,]

[Pāsādā sivikā ceva, mahārājassa yasassino.]
[Được xây giữa hư không. Các thành Atànàtà,]

[‘‘Tassa ca nagarā ahu,]
[Kusinàtà, Parakusinàtà, Nàttapuriyà, Parakusitannàtà Kapìvanta thuộc phía Bắc,]

[Antalikkhe sumāpitā;]
[Và các thành phố khác, Như Janogha, Navanavatiya,]

[Āṭānāṭā kusināṭā parakusināṭā,]
[Ambara, Ambaravatiya, Alakamandà,]

[Nāṭasuriyā [nāṭapuriyā (sī. pī.), nāṭapariyā (syā.)] parakusiṭanāṭā.]
[Là kinh đô của vua, Chỗ Kuvera ở.]

[‘‘Uttarena kasivanto [kapivanto (sī. syā. pī)],]
[Vị vua đáng kính này, Kinh đô tên Visànà.]

[Janoghamaparena ca;]
[Do vậy Kuvera, Được danh Vessavana.]

[Navanavutiyo ambaraambaravatiyo,]
[Các sứ quán được tên: Tatolà, Tattalà, Tatotalà,]

[Āḷakamandā nāma rājadhānī.]
[Ojasi, Tejasi, Tatojasi, Vua Sùra, Arittha, Nemi.]

[‘‘Kuverassa kho pana, mārisa, mahārājassa visāṇā nāma rājadhānī;]
[Đây có vùng nước lớn, Từ đây mưa đổ xuống,]

[Tasmā kuvero mahārājā, ‘vessavaṇo’ti pavuccati.]
[Được tên Dharanì. Tại đây mưa đổ xuống,]

[‘‘Paccesanto pakāsenti, tatolā tattalā tatotalā;]
[Được tên Dharanì. Tại đây có giảng đường,]

[Ojasi tejasi tatojasī, sūro rājā ariṭṭho nemi.]
[Tên Bhagalavati, Chỗ Dạ-xoa tập hội.]

[‘‘Rahadopi tattha dharaṇī nāma, yato meghā pavassanti;]
[Tại đây nhiều cây trái, Trên cây chim tụ họp,]

[Vassā yato patāyanti, sabhāpi tattha sālavatī [bhagalavatī (sī. syā. pī.)] nāma.]
[Các loại công, loại cò, Diệu âm chim Kokilà,]

[‘‘Yattha yakkhā payirupāsanti, tattha niccaphalā rukkhā;]
[Ở đây, chim Jiva, Kêu tiếng “Hãy sống đi”,]

[Nānā dijagaṇā yutā, mayūrakoñcābhirudā;]
[Và tiếng chim kêu lên, “Hãy khởi tâm thích thú”.]

[Kokilādīhi vagguhi.]
[Nhiều loại chim sai khác, Ở rừng và ở hồ,]

[‘‘Jīvañjīvakasaddettha, atho oṭṭhavacittakā;]
[Với con vẹt ồn ào, Và con chim Mynah,]

[Kukkuṭakā [kukutthakā (sī. pī.)] kuḷīrakā, vane pokkharasātakā.]
[Các loại chim thần thoại, Gọi là Dandamànavakà.]

[‘‘Sukasāḷikasaddettha, daṇḍamāṇavakāni ca;]
[Hồ sen Kuvera, Chiếu sáng tất cả trời,]

[Sobhati sabbakālaṃ sā, kuveranaḷinī sadā.]
[Dân chúng gọi phương ấy, Là phương Uttarà (phương Bắc).]

[‘‘Ito ‘sā uttarā disā’, iti naṃ ācikkhatī jano;]
[Vị trị vì phương ấy, Bậc đại vương danh xưng,]

[Yaṃ disaṃ abhipāleti, mahārājā yasassi so.]
[Chủ các loài Dạ-xoa, Được gọi Kuvera.]

[‘‘Yakkhānañca adhipati, ‘kuvero’ iti nāmaso;]
[Các Dạ-xoa hầu quanh, Hưởng múa hát của chúng.]

[Ramatī naccagītehi, yakkheheva purakkhato.]
[Vua này có nhiều con, Ta nghe chỉ một tên,]

[‘‘Puttāpi tassa bahavo, ekanāmāti me sutaṃ;]
[Tám mươi và mười một, Đại lực, danh Inda.]

[Asīti dasa eko ca, indanāmā mahabbalā.]
[Họ chiêm ngưỡng Thế Tôn, Thuộc giòng họ mặt trời.]

[‘‘Te cāpi buddhaṃ disvāna, buddhaṃ ādiccabandhunaṃ;]
[Từ xa, họ lễ Phật, Bậc vĩ đại thanh thoát.]

[Dūratova namassanti, mahantaṃ vītasāradaṃ.]
[“Đảnh lễ bậc Siêu Nhân! Đảnh lễ bậc Thượng nhân!]

# ‘‘Namo te purisājañña, namo te purisuttama; - Thiện tâm nhìn chúng con, Phi nhơn cũng lễ Ngài”.

[Kusalena samekkhasi, amanussāpi taṃ vandanti;]
[Đã nhiều lần, nghe hỏi, Nên đảnh lễ như vậy,]

[Sutaṃ netaṃ abhiṇhaso, tasmā evaṃ vademase.]
[“Quý vị xin đảnh lễ, Gotama chiến thắng!]

[‘‘‘Jinaṃ vandatha gotamaṃ, jinaṃ vandāma gotamaṃ;]
[Chúng con xin đảnh lễ, Gotama chiến thắng!]

[Vijjācaraṇasampannaṃ, buddhaṃ vandāma gotama’’’nti.]
[Đảnh lễ Gotama, Bậc trí đức viên mãn”.]

[‘‘Ayaṃ kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya.]
[8. Tôn giả, Hộ Kinh Atànàtiya này che chở, hộ trì, ngăn không cho ai làm hại các vị Tỷ-kheo, Tỷ-kheo-ni, Nam cư sĩ, Nữ cư sĩ và khiến các vị này sống an lạc.]

[282. ‘‘Yassa kassaci, mārisa, bhikkhussa vā bhikkhuniyā vā upāsakassa vā upāsikāya vā ayaṃ āṭānāṭiyā rakkhā suggahitā bhavissati samattā pariyāputā [pariyāpuṭā (ka.)]. Taṃ ce amanusso yakkho vā yakkhinī vā yakkhapotako vā yakkhapotikā vā yakkhamahāmatto vā yakkhapārisajjo vā yakkhapacāro vā, gandhabbo vā gandhabbī vā gandhabbapotako vā gandhabbapotikā vā gandhabbamahāmatto vā gandhabbapārisajjo vā gandhabbapacāro vā, kumbhaṇḍo vā kumbhaṇḍī vā kumbhaṇḍapotako vā kumbhaṇḍapotikā vā kumbhaṇḍamahāmatto vā kumbhaṇḍapārisajjo vā kumbhaṇḍapacāro vā, nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhipi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittaṃpissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ.]
[Khi một vị Tỷ-kheo, Tỷ-kheo-ni, Nam cư sĩ, Nữ cư sĩ nào sẽ học Hộ Kinh Atanatiya này một cách chín chắn, rõ ràng, nếu có loài phi nhân nào, Dạ-xoa, Dạ-xoa-ni, con trai Dạ-xoa, con gái Dạ-xoa, đại thần Dạ-xoa-ni, tùy tùng của Dạ-xoa, hay lao công của Dạ-xoa; hoặc Càn-thát-bà… hoặc Cưu-bàn-trà (Kumbhanda)… hoặc Nàga… đi theo vị Tỷ-kheo, Tỷ-kheo-ni, Nam cư sĩ, Nữ cư sĩ khi vị này đi; đứng gần, khi vị này đứng; ngồi khi vị này ngồi; nằm khi vị này nằm với tâm niệm độc ác, thời này Tôn giả, vị phi nhân ấy trong làng hay trong đô thị sẽ không được ai đón mừng hay kính trọng. Này Tôn giả, phi nhân ấy, trong kinh đô Alakamada của Ta sẽ không tìm được đất đai hay chỗ ở. Vị phi nhân ấy sẽ không được đi dự hội giữa các Dạ-xoa. Này Tôn giả, vị phi nhân ấy sẽ không được cưới hỏi. Này Tôn giả, các hàng phi nhân sẽ dùng những lời nói hốn láo xấc xược đối với vị ấy. Này Tôn giả, các hàng phi nhân sẽ dìm đầu vị ấy xuống. Này Tôn giả, các hàng phi nhân sẽ chẻ đầu vị ấy ra làm bảy mảnh.]

[‘‘Santi hi, mārisa, amanussā caṇḍā ruddhā [ruddā (sī. pī.)] rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā…pe… gandhabbo vā gandhabbī vā … kumbhaṇḍo vā kumbhaṇḍī vā… nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.]
[9. Này Tôn giả, có hàng phi nhân hung bạo, dữ tợn, khủng khiếp. Chúng không nghe lời các đại vương, không nghe lời đình thần của các vị đại vương, không nghe lời các vị giúp việc cho các đình thần của các vị đại vương. Này Tôn giả, các phi nhân này được xem là thù nghịch của các bậc đại vương. Này Tôn giả, như các đại tướng cướp vua xứ Magadha bị chinh phục. Cũng vậy, các vị này không nghe lời các vị đại vương, không nghe lời đình của thần các vị đại vương, không nghe lời các vị giúp việc cho các đình thần của các vị đại vương. Này Tôn giả, các vị đại tướng cướp này được xem là kẻ thù nghịch của vua xứ Magadha – cũng vậy, này Tôn giả, có những vị phi nhân hung bạo, dữ tợn, khủng khiếp. Các vị này không nghe lời các đại vương, không nghe lời đình thần của các vị đại vương, không nghe lời các vị giúp việc cho các đình thần các vị đại vương. Này Tôn giả, các vị phi nhân này được xem là kẻ thù nghịch của các bậc đại vương. Này Tôn giả, nếu có vị phi nhân nào, Dạ-xoa hay Dạ-xoa-ni nào… đi theo vị Tỷ-kheo, Tỷ-kheo-ni, Nam cư sĩ hay Nữ cư sĩ khi vị này đi, đứng gần khi vị này đứng; ngồi khi vị này ngồi; nằm khi vị này nằm với tâm niệm độc ác, vị này hãy nói lên, kêu lên, van lên với các những vị Dạ-xoa ấy, đại Dạ-xoa ấy, quân sư, đại quân sư ấy: “Dạ-xoa này bắt tôi, Dạ-xoa này tấn công tôi, Dạ-xoa này đả thương tôi, Dạ-xoa này hại tôi, Dạ-xoa này làm hại tôi, Dạ-xoa này không thả tôi ra”.]

[283. ‘‘Katamesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ?]
[10. Những Dạ-xoa, đại Dạ-xoa, quân sự, đại quân sư nào được kêu gọi ở đây:]

[‘‘Indo somo varuṇo ca, bhāradvājo pajāpati;]
[Inda, Soma, và Varuna, Bhàradvaja, Pajàpati,]

[Candano kāmaseṭṭho ca, kinnughaṇḍu nighaṇḍu ca.]
[Candana, Kàmasettha, Kinnughandu, Nighandu,]

[‘‘Panādo opamañño ca, devasūto ca mātali;]
[Panàda và Opamanna, Devanita và Màtali,]

[Cittaseno ca gandhabbo, naḷo rājā janesabho [janosabho (syā.)].]
[Cittasena và Gandhabba. Vua Nala, Janesabha,]

[‘‘Sātāgiro hemavato, puṇṇako karatiyo guḷo;]
[Sàtàgira Hemavata, Punnuaka, Karatiya, Gula,]

[Sivako mucalindo ca, vessāmitto yugandharo.]
[Sivakat và Mucalinda. Vessàmitta, Yugandhara,]

[‘‘Gopālo supparodho ca [suppagedho ca (sī. syā. pī.)], hiri netti [hirī nettī (sī. pī.)] ca mandiyo;]
[Gopàla và Suppagedha, Hirì, Settì và Mandiya,]

[Pañcālacaṇḍo āḷavako, pajjunno sumano sumukho;]
[Pancàla Canda, Alavaka, Pajjunna, Sumana, Sumukha,]

[Dadhimukho maṇi māṇivaro [maṇi mānicaro (syā. pī.)] dīgho, atho serīsako saha.]
[Dadhimukha Mani Mànicara, Dìgha, Atha và Serissaka.]

[‘‘Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.]
[Những vị này là những Dạ-xoa, đại Dạ-xoa, quân sư, đại quân sư cần phải được nói lên, kêu lên, van lên: “Dạ-xoa này bắt tôi, Dạ-xoa này tấn công tôi, Dạ-xoa này đả thương tôi, Dạ-xoa này hại tôi, Dạ-xoa này làm hại tôi, Dạ-xoa này không thả tôi ra”.]

[‘‘Ayaṃ kho sā, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma bahukiccā mayaṃ bahukaraṇīyā’’ti. ‘‘Yassadāni tumhe mahārājāno kālaṃ maññathā’’ti.]
[11. Này Tôn giả, đây là Hộ Kinh Atànàtiyà che chở, hộ trì, ngăn không cho ai làm hại các Tỷ-kheo, Tỷ-kheo-ni, Nam cư sĩ, Nữ cư sĩ và khiến các vị này sống an lạc. Thưa Tôn giả, nay chúng tôi cần phải đi, chúng tôi có nhiều việc, có nhiều bổn phận. – Đại vương, Đại vương hãy làm điều gì Đại vương nghĩ là phải thời.]

[284. Atha kho cattāro mahārājā uṭṭhāyāsanā bhagavantaṃ abhivādetvā padakkhiṇaṃ katvā tatthevantaradhāyiṃsu. Tepi kho yakkhā uṭṭhāyāsanā appekacce bhagavantaṃ abhivādetvā padakkhiṇaṃ katvā tatthevantaradhāyiṃsu. Appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu . Appekacce yena bhagavā tenañjaliṃ paṇāmetvā tatthevantaradhāyiṃsu. Appekacce nāmagottaṃ sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsūti.]
[Rồi bốn vị đại vương, từ chỗ ngồi đứng dậy đảnh lễ Thế Tôn, thân bên hữu hướng về phía Ngài rồi biến mất tại đấy. Các vị Dạ-xoa ấy, từ chỗ ngồi đứng dậy, có vị đảnh lễ Thế Tôn, thân phía hữu hướng về Ngài rồi biến mất tại chỗ; có vị nói lên những lời hỏi thăm xã giao với Thế Tôn rồi biến mất tại chỗ; có vị chấp tay hướng đến Thế Tôn rồi biến mất tại chỗ; có vị nói lên tên họ của mình rồi biến mất tại chỗ; có vị im lặng biến mất tại chỗ.]

[Paṭhamabhāṇavāro niṭṭhito.]
[]

[Dutiyabhāṇavāro]
[]

[285. Atha kho bhagavā tassā rattiyā accayena bhikkhū āmantesi – ‘‘imaṃ, bhikkhave, rattiṃ cattāro mahārājā mahatiyā ca yakkhasenāya mahatiyā ca gandhabbasenāya mahatiyā ca kumbhaṇḍasenāya mahatiyā ca nāgasenāya catuddisaṃ rakkhaṃ ṭhapetvā catuddisaṃ gumbaṃ ṭhapetvā catuddisaṃ ovaraṇaṃ ṭhapetvā abhikkantāya rattiyā abhikkantavaṇṇā kevalakappaṃ gijjhakūṭaṃ pabbataṃ obhāsetvā yenāhaṃ tenupasaṅkamiṃsu; upasaṅkamitvā maṃ abhivādetvā ekamantaṃ nisīdiṃsu. Tepi kho, bhikkhave, yakkhā appekacce maṃ abhivādetvā ekamantaṃ nisīdiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Appekacce yenāhaṃ tenañjaliṃ paṇāmetvā ekamantaṃ nisīdiṃsu. Appekacce nāmagottaṃ sāvetvā ekamantaṃ nisīdiṃsu. Appekacce tuṇhībhūtā ekamantaṃ nisīdiṃsu.]
[12. Rồi Thế Tôn sau khi đêm đã mãn, liền gọi các vị Tỷ-kheo: – Này các Tỷ-kheo, khi hôm, bốn vị đại vương cùng với đại quân sư Dạ-xoa: “Đảnh lễ Vipassi (Tỳ-bà-thi) sáng suốt và huy hoàng; Đảnh lễ đấng Sikhi, (Thi-khí) có lòng thương muôn loài… Này Tôn giả, đó là hộ kinh Atànàtiyà che chở, hộ trì, … (như trên) … rồi biến mất tại chỗ”.]

[286. ‘‘Ekamantaṃ nisinno kho, bhikkhave, vessavaṇo mahārājā maṃ etadavoca – ‘santi hi, bhante, uḷārā yakkhā bhagavato appasannā…pe… santi hi , bhante nīcā yakkhā bhagavato pasannā. Yebhuyyena kho pana, bhante, yakkhā appasannāyeva bhagavato. Taṃ kissa hetu? Bhagavā hi, bhante, pāṇātipātā veramaṇiyā dhammaṃ deseti… surāmerayamajjappamādaṭṭhānā veramaṇiyā dhammaṃ deseti. Yebhuyyena kho pana, bhante, yakkhā appaṭiviratāyeva pāṇātipātā… appaṭiviratā surāmerayamajjappamādaṭṭhānā. Tesaṃ taṃ hoti appiyaṃ amanāpaṃ. Santi hi, bhante, bhagavato sāvakā araññavanapatthāni pantāni senāsanāni paṭisevanti appasaddāni appanigghosāni vijanavātāni manussarāhasseyyakāni paṭisallānasāruppāni. Tattha santi uḷārā yakkhā nivāsino, ye imasmiṃ bhagavato pāvacane appasannā, tesaṃ pasādāya uggaṇhātu, bhante, bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’ti. Adhivāsesiṃ kho ahaṃ, bhikkhave, tuṇhībhāvena. Atha kho, bhikkhave, vessavaṇo mahārājā me adhivāsanaṃ viditvā tāyaṃ velāyaṃ imaṃ āṭānāṭiyaṃ rakkhaṃ abhāsi –]
[]

[287. ‘Vipassissa ca namatthu, cakkhumantassa sirīmato.]
[]

[Sikhissapi ca namatthu, sabbabhūtānukampino.]
[]

[‘Vessabhussa ca namatthu, nhātakassa tapassino;]
[]

[Namatthu kakusandhassa, mārasenāpamaddino.]
[]

[‘Koṇāgamanassa namatthu, brāhmaṇassa vusīmato;]
[]

[Kassapassa ca namatthu, vippamuttassa sabbadhi.]
[]

[‘Aṅgīrasassa namatthu, sakyaputtassa sirīmato;]
[]

[Yo imaṃ dhammaṃ desesi, sabbadukkhāpanūdanaṃ.]
[]

[‘Ye cāpi nibbutā loke, yathābhūtaṃ vipassisuṃ;]
[]

[Te janā apisuṇātha, mahantā vītasāradā.]
[]

[‘Hitaṃ devamanussānaṃ, yaṃ namassanti gotamaṃ;]
[]

[Vijjācaraṇasampannaṃ, mahantaṃ vītasāradaṃ.]
[]

[288. ‘Yato uggacchati sūriyo, ādicco maṇḍalī mahā.]
[]

[Yassa cuggacchamānassa, saṃvarīpi nirujjhati;]
[]

[Yassa cuggate sūriye, ‘‘divaso’’ti pavuccati.]
[]

[‘Rahadopi tattha gambhīro, samuddo saritodako;]
[]

[Evaṃ taṃ tattha jānanti, ‘‘samuddo saritodako’’.]
[]

[‘Ito ‘‘sā purimā disā’’, iti naṃ ācikkhatī jano;]
[]

[Yaṃ disaṃ abhipāleti, mahārājā yasassi so.]
[]

[‘Gandhabbānaṃ adhipati, ‘‘dhataraṭṭho’’ti nāmaso;]
[]

[Ramatī naccagītehi, gandhabbehi purakkhato.]
[]

[‘Puttāpi tassa bahavo, ekanāmāti me sutaṃ;]
[]

[Asīti dasa eko ca, indanāmā mahabbalā.]
[]

[‘Te cāpi buddhaṃ disvāna, buddhaṃ ādiccabandhunaṃ;]
[]

[Dūratova namassanti, mahantaṃ vītasāradaṃ.]
[]

# ‘Namo te purisājañña, namo te purisuttama; - 

[Kusalena samekkhasi, amanussāpi taṃ vandanti;]
[]

[Sutaṃ netaṃ abhiṇhaso, tassā evaṃ vademase.]
[]

[‘‘Jinaṃ vandatha gotamaṃ, jinaṃ vandāma gotamaṃ;]
[]

[Vijjācaraṇasampannaṃ, buddhaṃ vandāma gotamaṃ’’.]
[]

[289. ‘Yena petā pavuccanti, pisuṇā piṭṭhimaṃsikā.]
[]

[Pāṇātipātino luddā, corā nekatikā janā.]
[]

[‘Ito ‘‘sā dakkhiṇā disā’’, iti naṃ ācikkhatī jano;]
[]

[Yaṃ disaṃ abhipāleti, mahārājā yasassi so.]
[]

[‘Kumbhaṇḍānaṃ adhipati, ‘‘virūḷho’’ iti nāmaso;]
[]

[Ramatī naccagītehi, kumbhaṇḍehi purakkhato.]
[]

[‘Puttāpi tassa bahavo, ekanāmāti me sutaṃ;]
[]

[Asīti dasa eko ca, indanāmā mahabbalā.]
[]

[‘Te cāpi buddhaṃ disvāna, buddhaṃ ādiccabandhunaṃ;]
[]

[Dūratova namassanti, mahantaṃ vītasāradaṃ.]
[]

# ‘Namo te purisājañña, namo te purisuttama; - 

[Kusalena samekkhasi, amanussāpi taṃ vandanti;]
[]

[Sutaṃ netaṃ abhiṇhaso, tasmā evaṃ vademase.]
[]

[‘‘Jinaṃ vandatha gotamaṃ, jinaṃ vandāma gotamaṃ;]
[]

[Vijjācaraṇasampannaṃ, buddhaṃ vandāma gotamaṃ’’.]
[]

[290. ‘Yattha coggacchati sūriyo, ādicco maṇḍalī mahā.]
[]

[Yassa coggacchamānassa, divasopi nirujjhati;]
[]

[Yassa coggate sūriye, ‘‘saṃvarī’’ti pavuccati.]
[]

[‘Rahadopi tattha gambhīro, samuddo saritodako;]
[]

[Evaṃ taṃ tattha jānanti, samuddo saritodako.]
[]

[‘Ito ‘‘sā pacchimā disā’’, iti naṃ ācikkhatī jano;]
[]

[Yaṃ disaṃ abhipāleti, mahārājā yasassi so.]
[]

[‘Nāgānañca adhipati, ‘‘virūpakkho’’ti nāmaso;]
[]

[Ramatī naccagītehi, nāgeheva purakkhato.]
[]

[‘Puttāpi tassa bahavo, ekanāmāti me sutaṃ;]
[]

[Asīti dasa eko ca, indanāmā mahabbalā.]
[]

[‘Te cāpi buddhaṃ disvāna, buddhaṃ ādiccabandhunaṃ;]
[]

[Dūratova namassanti, mahantaṃ vītasāradaṃ.]
[]

# ‘Namo te purisājañña, namo te purisuttama; - 

[Kusalena samekkhasi, amanussāpi taṃ vandanti;]
[]

[Sutaṃ netaṃ abhiṇhaso, tasmā evaṃ vademase.]
[]

[‘‘Jinaṃ vandatha gotamaṃ, jinaṃ vandāma gotamaṃ;]
[]

[Vijjācaraṇasampannaṃ, buddhaṃ vandāma gotamaṃ’’.]
[]

[291. ‘Yena uttarakuruvho, mahāneru sudassano.]
[]

[Manussā tattha jāyanti, amamā apariggahā.]
[]

[‘Na te bījaṃ pavapanti, nāpi nīyanti naṅgalā;]
[]

[Akaṭṭhapākimaṃ sāliṃ, paribhuñjanti mānusā.]
[]

[‘Akaṇaṃ athusaṃ suddhaṃ, sugandhaṃ taṇḍulapphalaṃ;]
[]

[Tuṇḍikīre pacitvāna, tato bhuñjanti bhojanaṃ.]
[]

[‘Gāviṃ ekakhuraṃ katvā, anuyanti disodisaṃ;]
[]

[Pasuṃ ekakhuraṃ katvā, anuyanti disodisaṃ.]
[]

[‘Itthiṃ vā vāhanaṃ katvā, anuyanti disodisaṃ;]
[]

[Purisaṃ vāhanaṃ katvā, anuyanti disodisaṃ.]
[]

[‘Kumāriṃ vāhanaṃ katvā, anuyanti disodisaṃ;]
[]

[Kumāraṃ vāhanaṃ katvā, anuyanti disodisaṃ.]
[]

[‘Te yāne abhiruhitvā,]
[]

[Sabbā disā anupariyāyanti;]
[]

[Pacārā tassa rājino.]
[]

[‘Hatthiyānaṃ assayānaṃ,]
[]

[Dibbaṃ yānaṃ upaṭṭhitaṃ;]
[]

[Pāsādā sivikā ceva,]
[]

[Mahārājassa yasassino.]
[]

[‘Tassa ca nagarā ahu,]
[]

[Antalikkhe sumāpitā;]
[]

[Āṭānāṭā kusināṭā parakusināṭā,]
[]

[Nāṭasuriyā parakusiṭanāṭā.]
[]

[‘Uttarena kasivanto,]
[]

[Janoghamaparena ca;]
[]

[Navanavutiyo ambaraambaravatiyo,]
[]

[Āḷakamandā nāma rājadhānī.]
[]

[‘Kuverassa kho pana, mārisa, mahārājassa visāṇā nāma rājadhānī;]
[]

[Tasmā kuvero mahārājā, ‘‘vessavaṇo’’ti pavuccati.]
[]

[‘Paccesanto pakāsenti, tatolā tattalā tatotalā;]
[]

[Ojasi tejasi tatojasī, sūro rājā ariṭṭho nemi.]
[]

[‘Rahadopi tattha dharaṇī nāma, yato meghā pavassanti;]
[]

[Vassā yato patāyanti, sabhāpi tattha sālavatī nāma.]
[]

[‘Yattha yakkhā payirupāsanti, tattha niccaphalā rukkhā;]
[]

[Nānā dijagaṇā yutā, mayūrakoñcābhirudā;]
[]

[Kokilādīhi vagguhi.]
[]

[‘Jīvañjīvakasaddettha, atho oṭṭhavacittakā;]
[]

[Kukkuṭakā kuḷīrakā, vane pokkharasātakā.]
[]

[‘Sukasāḷika saddettha, daṇḍamāṇavakāni ca;]
[]

[Sobhati sabbakālaṃ sā, kuveranaḷinī sadā.]
[]

[‘Ito ‘‘sā uttarā disā’’, iti naṃ ācikkhatī jano;]
[]

[Yaṃ disaṃ abhipāleti, mahārājā yasassi so.]
[]

[‘Yakkhānañca adhipati, ‘‘kuvero’’ iti nāmaso;]
[]

[Ramatī naccagītehi, yakkheheva purakkhato.]
[]

[‘Puttāpi tassa bahavo, ekanāmāti me sutaṃ;]
[]

[Asīti dasa eko ca, indanāmā mahabbalā.]
[]

[‘Te cāpi buddhaṃ disvāna, buddhaṃ ādiccabandhunaṃ;]
[]

[Dūratova namassanti, mahantaṃ vītasāradaṃ.]
[]

# ‘Namo te purisājañña, namo te purisuttama; - 

[Kusalena samekkhasi, amanussāpi taṃ vandanti;]
[]

[Sutaṃ netaṃ abhiṇhaso, tasmā evaṃ vademase.]
[]

[‘‘Jinaṃ vandatha gotamaṃ, jinaṃ vandāma gotamaṃ;]
[]

[Vijjācaraṇasampannaṃ, buddhaṃ vandāma gotama’’nti.]
[]

[292. ‘Ayaṃ kho sā, mārisa , āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Yassa kassaci, mārisa, bhikkhussa vā bhikkhuniyā vā upāsakassa vā upāsikāya vā ayaṃ āṭānāṭiyā rakkhā suggahitā bhavissati samattā pariyāputā taṃ ce amanusso yakkho vā yakkhinī vā…pe… gandhabbo vā gandhabbī vā…pe… kumbhaṇḍo vā kumbhaṇḍī vā…pe… nāgo vā nāgī vā nāgapotako vā nāgapotikā vā nāgamahāmatto vā nāgapārisajjo vā nāgapacāro vā, paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā anugaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Na me so, mārisa, amanusso labheyya gāmesu vā nigamesu vā sakkāraṃ vā garukāraṃ vā. Na me so, mārisa, amanusso labheyya āḷakamandāya nāma rājadhāniyā vatthuṃ vā vāsaṃ vā. Na me so, mārisa, amanusso labheyya yakkhānaṃ samitiṃ gantuṃ. Apissu naṃ, mārisa, amanussā anāvayhampi naṃ kareyyuṃ avivayhaṃ. Apissu naṃ, mārisa, amanussā attāhi paripuṇṇāhi paribhāsāhi paribhāseyyuṃ. Apissu naṃ, mārisa, amanussā rittaṃpissa pattaṃ sīse nikkujjeyyuṃ. Apissu naṃ, mārisa, amanussā sattadhāpissa muddhaṃ phāleyyuṃ. Santi hi, mārisa, amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Seyyathāpi, mārisa, rañño māgadhassa vijite mahācorā. Te neva rañño māgadhassa ādiyanti, na rañño māgadhassa purisakānaṃ ādiyanti, na rañño māgadhassa purisakānaṃ purisakānaṃ ādiyanti. Te kho te, mārisa, mahācorā rañño māgadhassa avaruddhā nāma vuccanti. Evameva kho, mārisa, santi amanussā caṇḍā ruddhā rabhasā, te neva mahārājānaṃ ādiyanti, na mahārājānaṃ purisakānaṃ ādiyanti, na mahārājānaṃ purisakānaṃ purisakānaṃ ādiyanti. Te kho te, mārisa, amanussā mahārājānaṃ avaruddhā nāma vuccanti. Yo hi koci, mārisa, amanusso yakkho vā yakkhinī vā…pe… gandhabbo vā gandhabbī vā…pe… kumbhaṇḍo vā kumbhaṇḍī vā…pe… nāgo vā nāgī vā…pe… paduṭṭhacitto bhikkhuṃ vā bhikkhuniṃ vā upāsakaṃ vā upāsikaṃ vā gacchantaṃ vā upagaccheyya, ṭhitaṃ vā upatiṭṭheyya, nisinnaṃ vā upanisīdeyya, nipannaṃ vā upanipajjeyya. Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’ti.]
[]

[293. ‘Katamesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ?]
[]

[‘Indo somo varuṇo ca, bhāradvājo pajāpati;]
[]

[Candano kāmaseṭṭho ca, kinnughaṇḍu nighaṇḍu ca.]
[]

[‘Panādo opamañño ca, devasūto ca mātali;]
[]

[Cittaseno ca gandhabbo, naḷo rājā janesabho.]
[]

[‘Sātāgiro hevamato, puṇṇako karatiyo guḷo;]
[]

[Sivako mucalindo ca, vessāmitto yugandharo.]
[]

[‘Gopālo supparodho ca, hiri netti ca mandiyo;]
[]

[Pañcālacaṇḍo āḷavako, pajjunno sumano sumukho;]
[]

[Dadhimukho maṇi māṇivaro dīgho, atho serīsako saha.]
[]

[‘Imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbaṃ vikkanditabbaṃ viravitabbaṃ – ‘‘ayaṃ yakkho gaṇhāti, ayaṃ yakkho āvisati, ayaṃ yakkho heṭheti, ayaṃ yakkho viheṭheti, ayaṃ yakkho hiṃsati, ayaṃ yakkho vihiṃsati, ayaṃ yakkho na muñcatī’’ti. Ayaṃ kho, mārisa, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāya. Handa ca dāni mayaṃ, mārisa, gacchāma, bahukiccā mayaṃ bahukaraṇīyā’’’ti. ‘‘‘Yassa dāni tumhe mahārājāno kālaṃ maññathā’’’ti.]
[]

[294. ‘‘Atha kho, bhikkhave, cattāro mahārājā uṭṭhāyāsanā maṃ abhivādetvā padakkhiṇaṃ katvā tatthevantaradhāyiṃsu. Tepi kho, bhikkhave, yakkhā uṭṭhāyāsanā appekacce maṃ abhivādetvā padakkhiṇaṃ katvā tatthevantaradhāyiṃsu. Appekacce mayā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā tatthevantaradhāyiṃsu. Appekacce yenāhaṃ tenañjaliṃ paṇāmetvā tatthevantaradhāyiṃsu. Appekacce nāmagottaṃ sāvetvā tatthevantaradhāyiṃsu. Appekacce tuṇhībhūtā tatthevantaradhāyiṃsu.]
[]

[295. ‘‘Uggaṇhātha , bhikkhave, āṭānāṭiyaṃ rakkhaṃ. Pariyāpuṇātha, bhikkhave, āṭānāṭiyaṃ rakkhaṃ. Dhāretha, bhikkhave, āṭānāṭiyaṃ rakkhaṃ. Atthasaṃhitā [atthasaṃhitāyaṃ (syā.)], bhikkhave, āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyā’’ti. Idamavoca bhagavā. Attamanā te bhikkhū bhagavato bhāsitaṃ abhinandunti.]
[13. Này các Tỷ-kheo, hãy học Hộ Kinh Atànàtiyà này, hãy thuộc lòng Kinh Atànàtiyà này. Này các Tỷ-kheo, Tỷ-kheo-ni, Nam cư sĩ, Nữ cư sĩ được che chở, được hộ trì, được ngăn khỏi ai làm hại, được sống thoải mái hạnh phúc. Thế Tôn thuyết giảng như vậy. Các vị Tỷ-kheo ấy hoan hỷ thọ trì lời dạy Thế Tôn.]

# Āṭānāṭiyasuttaṃ niṭṭhitaṃ navamaṃ. - 
